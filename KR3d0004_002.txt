# -*- mode: mandoku-view; -*-
#+TITLE: 農桑衣食撮要
#+DATE: 2015-08-24 23:03:31.100680
#+PROPERTY: ID KR3d0004
#+PROPERTY: BASEEDITION WYG    
#+PROPERTY: JUAN 卷下
<pb:KR3d0004_WYG_002-1a>¶
欽定四庫全書¶
　農桑衣食撮要卷下　　　元　魯明善　撰¶
七月¶
種胡蘿蔔¶
　宜於伏内畦種或肥地漫種頻澆灌則肥大¶
種晚𤓰¶
　諸般𤓰子於肥地内種則𤓰肥大可以糟藏¶
收紫草¶
<pb:KR3d0004_WYG_002-1b>¶
　用火燒其根隂乾用草包収掛之則葉不落¶
種菠菜(又名赤/根菜)¶
　用水拌子浸二三日㸔殻軟撈出控乾就地以盆合¶
　蓋候生芽宜肥地虛土内種之則茂¶
做葫蘆茄匏乾¶
　茄切片葫蘆匏子削條曬乾収依做乾菜法¶
取漆¶
　以斧斫破其皮用竹管承之滴下則成漆¶
<pb:KR3d0004_WYG_002-2a>¶
八月¶
種大麥小麥¶
　田宜熟耕犂古人云無灰不種麥兩經社日佳白露¶
　節後逢上戊日每畝種子三升中戊日每畝種子五¶
　升下戊日每畝種子七升以灰糞匀拌宻種之若當¶
　年杏多不蛀則宜大麥忌子日種桃多不蛀則宜小¶
　麥忌戌日種¶
防霧傷棗¶
<pb:KR3d0004_WYG_002-2b>¶
　棗熟着霧則多損用檾麻散絟於樹枝上則可辟霧¶
　氣或用稭稈於樹上四散絟縛亦得¶
糟薑¶
　社前取薑用布擦去皮每一斤用鹽二兩臘糟一升¶
　醃藏用乾浄缾罐盛頓忌生水濕器¶
種葱子¶
　上旬治畦用灰糞匀細撒子來年三月移栽¶
分韭菜¶
<pb:KR3d0004_WYG_002-3a>¶
　韭根多年交結則不茂别作畦分栽摘去花根微留¶
　嫩根栽之用雞糞壅或乾猪糞亦可¶
種雞頭¶
　秋間子熟時収取擘子撒於池内來年自生¶
種菱¶
　秋間菱角黒時収取撒在池中則自然生之¶
種蒜¶
　宜熟地耕三次以耬耩成溝二寸一窠種之候苖出¶
<pb:KR3d0004_WYG_002-3b>¶
　時鉏不厭頻常令根傍潔浄須要鉏地令虛以糞水¶
　澆灌則瓣肥大不然則痩小¶
放芋根¶
　此月芋苗正旺鉏開根邉土却上别泥及蟠稈葉則¶
　力回芋頭與子肥大不然苖盛芋小¶
栽木𤓰¶
　秋社前後移栽之次年便結子勝如春間栽壓枝亦¶
　生栽種與桃李法同霜降後摘取¶
<pb:KR3d0004_WYG_002-4a>¶
収柿漆¶
　每柿子一升𢷬碎用水半升釀四五時榨取漆令乾¶
　漆水再取亦得可以供做繖者用度¶
鉏竹園¶
　以稻糠或麥糠壅不可雜用或添河泥蓋之¶
収鵝鴨彈¶
　水鄉居者宜飬之雌鴨無雄若足其豆麥肥飽則生¶
　卵可以供厨甚濟食用又可以醃藏¶
<pb:KR3d0004_WYG_002-4b>¶
九月¶
寒露収茶子紵麻子¶
　熟時収子曬乾以濕沙拌匀筐内盛貯用草蓋覆凍¶
　損則不生候來年二月間依法種之¶
栽諸般冬菜¶
　栽時每窠根下須用熟糞移栽並在寒露前¶
刈紫草¶
　子熟即刈之曬乾打子濕則浥杷耬要整理収草宜¶
<pb:KR3d0004_WYG_002-5a>¶
　速遇雨則損每一小束茅草束之當日斬齊一顛一¶
　倒十層堆垜平地上以板石壓令匾於屋下隂凉處¶
　棚上頓放勿令烟薫¶
収芝麻稈¶
　芝麻稈収入米倉内則米不蛀乾曬可㸃火¶
収栗¶
　和殻収用沙缸内盛頓種時揀大栗埋屋簷下用糠¶
　沙蓋石壓至二月移以芽向下栽之¶
<pb:KR3d0004_WYG_002-5b>¶
收茄種¶
　熟時摘取擘破水淘子取沉者曬令乾収之¶
収諸色豆稈¶
　冬間可餵牛馬損爛者留以種芋頭山藥¶
収五榖種¶
　揀擇好穗刈之曬乾打下簸去浮秕以穰草裹収勿¶
　貯器中亦不得近墻壁濕地恐浥損¶
種油菜¶
<pb:KR3d0004_WYG_002-6a>¶
　宜肥地種之以水頻澆灌十月種則無根脚¶
醃芥菜¶
　取紫青白芥菜切細於沸湯内灼過帶湯撈於盆内¶
　與生萵苣同熟油芥花或芝蔴白鹽約量拌匀按於¶
　甕内熟則攪動按下待二三日變黄色可食至春間¶
　味不變十月亦可醃¶
醃藏諸般菜¶
　葱韭胡荽冬𤓰茄子胡蘿蔔等菜可依時候醃藏所¶
<pb:KR3d0004_WYG_002-6b>¶
　用物料宜者為佳忌生水濕器収貯¶
藏薑¶
　宜掘深窖以榖稗糠秕合埋之則不致凍損¶
收雞種¶
　霜降時収者為良形小毛淺脚細短者佳小雞出時¶
　宜餧乾飯若餧濕飯則臍生膿而死燒栁柴其烟損¶
　雞大者目盲小者多死餧小麥飯則易大有病灌清¶
　油則愈勿令失其時¶
<pb:KR3d0004_WYG_002-7a>¶
十月¶
醃蘿蔔¶
　蘿蔔不論多少削去根鬚浄洗以鹽擦之放於甕内¶
　醃五六日下水時復攪匀一月後可食用一二鵝棃¶
　則香脆春間有食不盡者就以鹵水将蘿蔔煑透控¶
　乾入醤或切作細條曬乾収起候臨食之時熱湯浸¶
　透炒食味美¶
醃鹹菜¶
<pb:KR3d0004_WYG_002-7b>¶
　白菜削去根及黄老葉洗浄控乾每菜十斤鹽十兩¶
　用甘草數莖放在潔浄甕盛将鹽撒入菜丫内排頓¶
　甕中入蒔蘿少許以手實捺至半甕再入甘草數莖¶
　候滿甕用磚石壓定醃三日後将菜倒過拗出鹵水¶
　於乾浄器内另放忌生水却将鹵水澆菜内候七日¶
　依前法再倒用新汲水渰浸仍用磚石壓之其菜味¶
　美香脆若至春間食不盡者於沸湯内灼過曬乾収¶
　貯夏間将菜温水浸過壓水盡入香油匀拌以瓷椀¶
<pb:KR3d0004_WYG_002-8a>¶
　盛頓飰上蒸之其味尤美¶
収莙薘菜¶
　此月地将凍宜於暖處藏窖來春可栽¶
収冬𤓰¶
　宜地靣髙燥處安頓忌鹽醋掃箒猫犬蔕彎曲貼肉¶
　是雌者可種來年春間依法種之¶
藏収諸色菓子¶
　以新瓦甕和沙拌宻封盖収之或芝蔴亦得¶
<pb:KR3d0004_WYG_002-8b>¶
壅紵麻¶
　宜用牛馬糞或廨泥糠秕之類免致凍死根¶
耘麥¶
　麥地内有草鉏去尤佳不耘鉏者其麥少収¶
包裹木𤓰石榴諸般等樹¶
　以榖草或稻草将樹身包裹用草繩或檾麻絟定泥¶
　封以糠秕培壅其根免致霜雪凍損¶
割蜜¶
<pb:KR3d0004_WYG_002-9a>¶
　天氣漸寒百花已盡宜開蜂䆧後門用艾燒煙微薰¶
　其蜂自然飛向前去若怕蜂蜇用薄荷葉嚼細塗在¶
　手靣上其蜂自然不蜇或用紗帛䝉頭及身上截或¶
　用皮五指套手尤妙約量存蜜自冬至春其蜂食之¶
　餘者揀大蜜脾用利刀割下却封其䆧将蜜脾用新¶
　生布紐浄不見火者為白沙蜜見火者為紫蜜入簍¶
　盛頓却将紐下蜜柤入鍋内慢火煎熬候融化拗出¶
　柤再熬預先安排錫鏇或盆瓦各盛冷水次傾蠟汁¶
<pb:KR3d0004_WYG_002-9b>¶
　在内凝定自成黄蠟以祖内蠟盡為度要知其年収¶
　蜜多寡則㸔當年雨水如何若雨水調匀花木茂盛¶
　其蜜必多若雨水少花木稀其蜜必少或蜜不敷蜜¶
　蜂食用宜以草雞或一隻或二隻退毛不用肚腸懸¶
　掛䆧内其蜂自然食之又力倍常至來春二月間開¶
　其封視之止存雞骨而已¶
収猪種¶
　取短喙無柔毛者良(喙音穢/俗稱觜)一廂有三牙者難留難¶
<pb:KR3d0004_WYG_002-10a>¶
　肥小時餧糟不長猪瘟病灌以黄梔或斷毛尖啖以¶
　水草菉豆或灌米泔或灌鹽水即愈¶
造牛衣¶
　将蓑草間蘆花如織蓑衣法上用蓑草結綴則利水¶
　下用蘆花結絡則温暖相連織成四方一片遇極寒¶
　鼻流清涕腰軟無力将蓑衣搭在牛脊背用麻繩絟¶
　繫可以敵寒免致凍損¶
泥飾牛馬屋¶
<pb:KR3d0004_WYG_002-10b>¶
　天色晴明修補屋漏又泥飾墻壁預備雨雪¶
十一月¶
壅椒¶
　宜用焦土乾糞培壅與草蓋免致凍死頻以水澆灌¶
　此物乃陽中之樹所以不耐寒凍也¶
種松杉檜栢等樹¶
　自冬至後至春社前皆可種之則易得生活¶
鉏油菜¶
<pb:KR3d0004_WYG_002-11a>¶
　鉏浄加糞壅其根此月不培壅來年無根脚¶
試榖種¶
　冬至平日量五榖種各一升(按崔寔曰平量五榖各/一升據此則應作冬至)¶
　(日平量五榖/種各一升)用布囊盛頓於北墻隂下埋之於冬至¶
　後十五日又云四十九日取出平量息最多者來嵗¶
　好収宜多種之¶
鹽鴨子¶
　自冬至後至清明前每一百箇用鹽十兩灰三升米¶
<pb:KR3d0004_WYG_002-11b>¶
　飲調成團収乾甕内可留至夏間食¶
収牛糞¶
　多収堆聚春間踏成墼坯於蠶房内燒宜蠶¶
修池塘¶
　宜於農隙之時填補埂岸令髙中間要挑掘令深則¶
　聚水寛廣可以防備乾旱澆灌田禾¶
十二月¶
栽桑¶
<pb:KR3d0004_WYG_002-12a>¶
　掘坑深闊約二小尺却於坑畔取土糞和成泥漿将¶
　桑根埋定再用糞土培壅微将桑栽向上提起則根¶
　舒暢復用土壅與地平次日築實切不可動揺其桑¶
　加倍榮旺勝如春栽¶
修桑¶
　削去小枝條則枝葉茂盛去其枯枝則不荒¶
浴蠶連¶
　臘月八日以水浴之遇雪水尤佳嵗除夜用五方草¶
<pb:KR3d0004_WYG_002-12b>¶
　即馬齒菜也同桃符木柤以水煎之放冷於元日五¶
　更浴之辟諸惡厭魅則宜蠶¶
収蓐草¶
　刈茅草乾蒿収積勿令雨損來春作蠶蓐則宜蠶簇¶
　作繭加倍厚實其絲更好¶
種麻檾¶
　宜犂熟肥地臘八日種者為佳與正二月同¶
𢷬磨乾桑葉¶
<pb:KR3d0004_WYG_002-13a>¶
　臘月内製者能消蠶熱病𢷬磨成麵入潔浄甕内収¶
　貯飼蠶餘剩者可做牛料甚美食之¶
伐竹木¶
　此月伐竹木則不蛀而堅與七月間斫者同¶
収雪水¶
　雪者天地之氣五榖之精浸諸色種子耐旱不生蟲¶
　淋猪清治小兒癍疹調蛤粉治疿子¶
造油¶
<pb:KR3d0004_WYG_002-13b>¶
　臘月所榨清油収貯蠶屋内㸃燈諸蟲不入熬膏藥¶
　大有神效婦人搽頭黒光更無蝨蟣¶
収臘酵渾頭(酵音/教)¶
　乾糟用鹽水拌捺實泥封則香帶酒則酸不香酵子¶
　渾頭曬乾為細末用浄鹽拌匀捺入甕中曬旬日間¶
　自然成醤其味甘美並無蠅蟲¶
収鱖魚¶
　臘八日収鱖魚治小兒癍疹不出燒存性研極細用¶
<pb:KR3d0004_WYG_002-14a>¶
　淡酒調服即發懸厠上不生蟲¶
収猪肪脂¶
　背隂處懸掛能治諸般瘡疥敷湯火瘡及六畜瘡疥¶
　去蛆蠅熟諸般皮條不爛加倍壮韌¶
臘肉¶
　肉一斤鹽一兩半擦之(擦參/入聲)壓五六日入酒糟或濁¶
　酒翻轉了再壓五日背隂處㫰乾若生白殕以泥封¶
　一宿煑如故黒豆中藏可過夏月¶
<pb:KR3d0004_WYG_002-14b>¶
収羊種¶
　臘月生者良正月亦好春夏早放早収若収晚遇巳¶
　午時熱必汗出有塵土入毛内即生瘡疥秋冬晚放¶
　若放早喫露水草口内生瘡又鼻生膿久在泥中則¶
　生繭蹄性好鹽常以鹽啖為妙若有疥便宜間出則¶
　免致相染¶
